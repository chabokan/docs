---
title: "گیت ها"
sidebar_label: "گیت ها"
description: "در این بخش با قابلیت جدید گیت ها در چابکان آشنا می شویم. در اینجا ما چند نمونه سناریو پیش فرض را توضیح میدهیم و میتوانید با توجه به سرویس و کاربری مد نظر، سناریو خود را نیز پیاده سازی کنید."
---

# گیت ها
---

در این بخش با قابلیت جدید گیت ها در چابکان آشنا می شویم. در اینجا ما چند نمونه سناریو پیش فرض را توضیح میدهیم و میتوانید با توجه به سرویس و کاربری مد نظر، سناریو خود را نیز پیاده سازی کنید.

برای استفاده از ویژگی **گیت ترافیک ورودی** در سرویس خود، کافی است ابتدا  [دامنه](https://docs.chabokan.net/domains/) خود را به سرویس متصل نمایید.

- [افزودن دامنه از طریق DNS](https://docs.chabokan.net/domains/add-dns/)
- [افزودن دامنه از طریق CDN](https://docs.chabokan.net/domains/add-cdn/)


سپس از طریق قسمت تنظیمات دامنه میتوانید به بخش **گیت ترافیک ورودی** رفته و گیت مورد نظر را از بین دو گیت **رستم** و **آرتور** انتخاب نمایید.

:::caution توجه

در صورتی که دامنه را با استفاده از cdn به سرویس متصل نموده اید بعد از تغییر گیت، میبایست رکورد های cdn خود را به روز رسانی نمایید

:::

![](https://s1.chabokan.net/docs/images/gate-web-1.jpg)

## تفاوت گیت ها

گیت رستم، گیت داخلی می باشد و با انتخاب این گیت ترافیک ورودی شما از سرور های داخلی میگذرد.
گیت آرتور، گیت خارجی بوده و ترافیک ورودی سرویس شما از سرور های خارجی گذر میکند.

## سناریو ها

### سناریو 1

در صورتی که سرویس شما در سرور های داخلی چابکان قرار دارد، اما به علل گوناگون نیاز به سوییچ ترافیک ورودی به سرور های خارجی دارید، میتوانید از گیت آرتور استفاده نمایید.

- سرعت و تجربه کاربری بهتر:

اگر سرویس شما در سرور داخلی قرار دارد اما میخواهید سرعت بیشتری تجربه نمایید، میتوانید گیت ورودی آرتور را برای سرویس خود انتخاب کنید. و شاهد افزایش سرعت وبسایت خود در `PageSpeed` گوگل یا `GTmetrix` باشید  و در نتیجه کاربرانتان تجربه بهتری از وبسایت شما داشته باشند.

- بهبود SEO و کمک به افزایش رتبه در گوگل:

با استفاده از گیت ورودی آرتور، سرعت دسترسی بات و کرالر‌های گوگل بیشتر می شود و در نهایت ایندکس شدن صفحات شما توسط کرالر های گوگل افزایش پیدا می کند و با هیچ اختلالی مواجه نمی شوند، و علاوه بر این سرعت سایت شما بیشتر می شود که خود یکی از فاکتور های کلیدی سئو و رتبه بندی در گوگل می باشد.

### سناریو 2

سناریو بعدی بدین صورت است که سرویس شما در سرور های خارج از کشور چابکان قرار دارد اما به علل گوناگون نیاز به سوییچ ترافیک ورودی به سرور های داخلی دارید، میتونید از گیت رستم استفاده نموده و دیگر مشکل عدم دسترسی به سرویس از داخل کشور نداشته باشید.

- ترافیک نیم بها داخلی برای سرور های خارج:

در صورتی که در سایت شما فایلی برای دانلود وجود دارد یا از سرویس فضای ذخیره سازی چابکان بر روی سرور های خارج استفاده می کنید می توانید از گیت رستم استفاده کنید و از هزینه اینترنت  نیم بها بهره مند شوید.


- با تنظیم صفحه خطا هیچوقت سایت Down نمی شود: (**به زودی**)

با تنظیم صفحه ERROR PAGE در چابکان می توان یک صفحه مخصوص در زمانی که سایت آنلاین نیست و یا مشکلات سراسری برای دیتاسنتر ها اتفاق افتاده است، میتوانید استاتوس کد 200 و یک صفحه لندیگ برای سایت خود درست نمایید تا هم افت رتبه توی گوگل نداشته باشید و هم کاربران و مشتری های سایت را از دست ندهید و حتی بهتر از اون میتوانید دکمه تماس یا ارتباط در پیام رسان های مختلف را در صفحه فوق تنظیم کنید.


### سناریو 3

میتوانید برای آدرس های مختلف سرویس خود، رمز عبور و نام کاربری قرار دهید تا یک لایه امنیتی بیشتر برای آدرس های خاص سرویس خود داشته باشید. برای نحوه تنظیم این قابلیت به این مستند مراجعه بفرمایید.

### سناریو 4

برای ایجاد فایروال بر اساس آی پی در یک آدرس خاص برای مثال پنل ادمین خود میتوانید از بخش فایروال دامنه اقدام نمایید و آی پی های مد نظر خود را به عنوان مجاز تعریف نمایید تا دسترسی آی پی های دیگر پنل شما غیر قابل ممکن شود.

- با انتخاب هر کدام از گیت ها قابلیت  Load Balance برای شما فعال شده و میتوانید سرعت بهتری تجربه کرده و افت کیفیت نداشته باشید.

- در صورت فعال کردن گیت، لایه امنیتی جدید بر روی سرویس شما ایجاد می شود و دیگر IP سرور برای امنیت بیشتر سرویس قابل مشاهده از بیرون نیست.


