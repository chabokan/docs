---
title: "مدیریت فایل‌ها در داشبورد"
icon: "faChartPie"
sidebar_label: "مدیریت فایل‌ها در داشبورد"
description: "در این بخش می‌خواهیم نحوه مدیریت فایل‌ها در داشبورد را در سرویس چابکان به شما آموزش دهیم."
---

# مدیریت فایل‌ها در داشبورد
---

مدیریت فایل‌ها در سرویس‌های ابری همواره یکی از چالش‌های مهم کاربران بوده است. ما در چابکان با ارائه راه‌حل‌هایی نوین،
این فرآیند را به تجربه‌ای ساده، سریع و کارآمد تبدیل کرده‌ایم.

برای مدیریت فایل‌ها، کافی است وارد سرویس ابری موردنظر خود شوید. با انتخاب گزینه «مدیریت فایل‌ها» از منوی کناری، به
صفحه‌ای دسترسی پیدا می‌کنید که در آن می‌توانید فایل‌ها و پوشه‌های خود را به‌صورت کامل مدیریت کنید.

در این بخش امکان انجام عملیات مختلفی از جمله بارگذاری فایل‌های جدید، ویرایش فایل‌های موجود و حذف فایل‌های غیرضروری فراهم
شده است.

![مدیریت فایل‌ها در داشبورد چابکان](https://s1.chabokan.net/docs/images/files.png)

## امکانات مدیریت فایل‌ها

در بخش مدیریت فایل‌ها، قابلیت‌های زیر در اختیار شما قرار دارد:

* ایجاد، حذف، کپی، انتقال و تغییر نام فایل‌ها و پوشه‌ها

* بارگذاری فایل با حداکثر حجم 100 مگابایت

* استخراج فایل‌های فشرده (ZIP Extract)

* فشرده‌سازی فایل‌ها و پوشه‌ها (Compress)

* ویرایش فایل‌های متنی به‌صورت مستقیم در داشبورد

:::danger توجه

حذف فایل‌ها و پوشه‌ها غیرقابل بازگشت است. لطفاً پیش از حذف، از عدم نیاز به آن‌ها اطمینان حاصل کنید.

:::

![مدیریت فایل‌ها در داشبورد چابکان](https://s1.chabokan.net/docs/images/files-panel.png)

## محدودیت حجم فایل‌های بزرگ‌تر از 100 مگابایت

در صورتی که حجم فایل‌های برنامه‌ی شما بیش از 100 مگابایت باشد، امکان بارگذاری مستقیم آن‌ها از طریق بخش مدیریت فایل‌ها
وجود ندارد.
برای دیپلوی این فایل‌ها، می‌توانید از سرویس FTP استفاده نمایید. برای مطالعه بیشتر می‌توانید
این [مستند](/features/files/ftp/) را مطالعه بفرمائید.

## دانلود فایل از سرویس

برای دانلود فایل‌ها از سرویس ابری خود، می‌توانید از طریق FTP به سرویس متصل شده و فایل یا پوشه‌ی موردنظر را دریافت کنید.
برای مطالعه بیشتر می‌توانید این [مستند](/features/files/ftp/) را مطالعه بفرمائید.

با استفاده از این امکانات، می‌توانید فایل‌های خود را به‌سادگی مدیریت کرده و از تجربه‌ای بهینه و حرفه‌ای در استفاده از
سرویس‌های ابری چابکان بهره‌مند شوید.

