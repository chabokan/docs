---
title: "متغیرهای محیطی (env)"
icon: "faCode"
sidebar_label: "متغیرهای محیطی (env)"
description: "متغیر های محیطی به شما کمک می کند، یکسری مقدار از بیرون سرویس برای سرویس خود تنظیم کنید و از آن در کد های "
---

# متغیرهای محیطی (env)
---

متغیر های محیطی به شما کمک می کند، یکسری مقدار از بیرون سرویس برای سرویس خود تنظیم کنید و از آن در کد های خود استفاده
کنید. برای مثال، می‌توانید متغیری با نام `key` تعریف کرده و در سطح کد مقدار آن را بررسی کنید. سپس بر اساس مقدار این
متغیر،
رفتارهای متفاوتی برای برنامه خود مشخص نمایید.

![تنظیم متغیرهای محیطی در سرویس‌های چابکان](https://s1.chabokan.net/docs/gifs/service/env.gif)

یکسری از سرویس ها به صورت پیشفرض از فایل `.env` برای مدیریت `Environment Variables` استفاده می کنند. شما می‌توانید
به‌جای استفاده از این فایل، مستقیماً از متغیرهای محیطی چابکان استفاده کنید تا مدیریت آن‌ها ساده‌تر شود. البته امکان
استفاده هم‌زمان از هر دو روش نیز وجود دارد؛ اما در این حالت باید به اولویت خواندن متغیرهای محیطی در سرویس خود توجه داشته
باشید.

برای مثال، ممکن است متغیر `key` در فایل `.env` مقدار `value` داشته باشد، اما همان متغیر در تنظیمات چابکان با مقدار
`new-value`
تعریف شده باشد. در این شرایط، مقدار نهایی مورد استفاده به اولویت تعریف‌شده در سرویس شما بستگی دارد.

برای دسترسی و تغییرات در متغیرهای سرویس های ابری چابکان کافیست از صفحه سرویس‌ها، وارد سرویس موردنظر خود شوید و از منوی
کناری روی گزینه تنظیمات کلیک کنید. در صورتی که سرویس شما از متغیرهای محیطی پشتیبانی کند، در این صفحه بخش متغیرهای محیطی
نمایش داده خواهد شد. با کلیک روی دکمه **افزودن متغیر** می‌توانید متغیر جدیدی به سرویس خود اضافه کنید.

همچنین برای سهولت بیشتر، می‌توانید با کلیک روی دکمه **آپلود فایل .env**، فایل `.env` خود را مستقیماً در سرویس بارگذاری
نمایید.

:::danger دقت کنید

با کلیک روی دکمه **حذف تمامی متغیرها**، تمام متغیرهای محیطی حذف خواهند شد و با فشردن دکمه **ذخیره تغییرات** این حذف
به‌صورت
نهایی اعمال می‌شود.
این عملیات غیرقابل بازگشت است؛ بنابراین حتماً پیش از حذف متغیرها، با استفاده از دکمه **دانلود خروجی متغیرها** یک نسخه
پشتیبان از متغیرهای محیطی سرویس خود تهیه کنید.

:::

:::caution توجه

پس از اعمال هرگونه تغییر، حتماً روی دکمه ذخیره تنظیمات کلیک کنید تا تغییرات در سرویس شما اعمال شود.
توجه داشته باشید که بعد از هر بار ذخیره تغییرات، سرویس شما مجدداً استقرار (Deploy) داده خواهد شد.

:::

![تنظیم متغیرهای محیطی در سرویس‌های چابکان](https://s1.chabokan.net/docs/images/env-chabokan.jpg)
