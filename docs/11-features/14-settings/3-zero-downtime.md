---
title: "استقرار بدون اختلال"
sidebar_label: "استقرار بدون اختلال"
description: "این ویژگی به شما کمک می کند بدون اختلال در سرویس شما، استقرار جدید برنامه شما که از طریق CLI چابکان انجام "
---

# استقرار بدون اختلال
---

این ویژگی به شما کمک می کند بدون اختلال در سرویس شما، استقرار جدید برنامه شما که از طریق `CLI` چابکان انجام شده است در پس زمینه اجرا و بیلد شود و تنها در صورتی که نسخه جدید سالم باشد که در واقع یعنی توانایی سرویس دهی بدون مشکل را داشته باشد جایگزین نسخه قبلی خواهد شد.

شما می توانید وضعیت استقرار خود را که با `CLI` چابکان انجام داده اید، از قسمت استقرار های سرویس که از طریق منوی داشبورد سرویس قابل دسترسی است بررسی نمایید.

برای تشخیص سالم بودن سرویس شما بررسی هایی به صورت خودکار مثل نصب شدن تمام پکیج ها، راه اندازی وب سرور برنامه شما روی سرویس شما انجام می شود که صحت کارکرد برنامه شما را تایید می کند و در صورت موفق بودن تمام صحت سنجی ها استقرار شما موفق خواهد بود و در غیر این صورت استقرار شما ناموفق تلقی می شود و نسخه جدید شما جایگیزین برنامه قبلی در حال کار نخواهد شد.

## فعال یا غیر فعال‌کردن

شما می توانید این قابلیت را از طریق تنظیمات سرویس و با استفاده از گزینه استقرار بودن اختلال، فعال یا غیرفعال نمایید.

زمانی که این قابلیت بر روی سرویس شما فعال باشد، در صورت استقرار (دیپلوی) از طریق `CLI` نسخه جدید برنامه شما در پس زمینه اجرا و بیلد می شود و در صورت موفق بودن نسخه جدید جایگزین نسخه قبلی می شود و این به این معنی است که ممکن است در بعضی اوقات هم زمان ۲ نسخه از برنامه شما وجود داشته باشد که این موضوع به خودی خود ایرادی ندارد و به نفع برنامه شماست. اما ممکن است در برنامه هایی که همزمان روی هارد سرویس اطلاعات قرار می دهند (مانند سرویس های متصل به دیتابیس sqllite) مشکلاتی ایجاد کند.
